---
description: Scopri le cartelle in Workspace
keywords: Analysis Workspace
title: Panoramica cartelle
feature: Workspace Basics
hide: true
hidefromtoc: true
source-git-commit: d05ffcfb3a30204f2a35dd80f25dc5be585579b5
workflow-type: ht
source-wordcount: '428'
ht-degree: 100%

---


# Informazioni sulle cartelle nei progetti Workspace

La funzione cartelle in progetti Workspace è un sistema di gestione delle cartelle che si trova nella pagina di destinazione di Workspace.

>[!NOTE]
>
>Questa funzionalità è attualmente in versione beta. Alcune schermate potrebbero cambiare.

La funzione cartelle nei progetti Workspace consente agli utenti di organizzare e classificare i progetti per recuperarli e accedervi in modo migliore. Inoltre, una cartella aziendale condivisa consente agli amministratori di creare e condividere facilmente i contenuti con tutti gli utenti di Workspace. 

Quando si dispone di un lungo elenco di progetti, la navigazione a un progetto specifico presenta alcune difficoltà. La funzione cartelle consente di creare cartelle e sottocartelle per gestire i progetti, semplificandone la ricerca quando ti servono. 

In Workspace sono disponibili due tipi di cartelle: la cartella aziendale e le cartelle personali.

Quando accedi a Workspace, nella pagina di destinazione vengono visualizzati i progetti di tua proprietà o i progetti che sono stati condivisi con te. Potrai anche visualizzare la cartella aziendale ed eventuali cartelle personali create.

![](/help/analyze/analysis-workspace/build-workspace-project/assets/landing-page.png)

## Informazioni sulla cartella aziendale

In qualità di amministratore, puoi condividere rapidamente i progetti con tutti gli utenti e raggruppare i progetti in sottocartelle per un gruppo di utenti. Ad esempio, se disponi di un set di progetti che desideri che gli addetti al marketing utilizzino per avviare la ricerca, puoi creare una cartella Marketing all’interno della cartella aziendale, quindi inserire i progetti nella cartella Marketing. Questo consente di accedere rapidamente ai progetti condivisi e permette al team del Marketing di sapere più facilmente da dove iniziare.

Quando un utente accede a Workspace, la cartella aziendale viene aggiunta automaticamente all’elenco dei progetti e delle cartelle. Non esistono autorizzazioni specifiche per i progetti contenuti nella cartella aziendale.

### Opzioni di amministrazione

Gli amministratori dispongono di privilegi speciali assegnati alla cartella aziendale. Ad esempio, solo gli amministratori possono aggiungere o rimuovere cartelle o progetti nella cartella aziendale. Gli utenti senza accesso amministratore possono visualizzare il contenuto della cartella Azienda.

![](/help/analyze/analysis-workspace/build-workspace-project/assets/admin-access-co-folder.png)

Gli utenti che non sono amministratori hanno opzioni limitate.

![](/help/analyze/analysis-workspace/build-workspace-project/assets/non-admin-options.png)

### Linee guida per la cartella aziendale

- Gli amministratori possono aggiungere progetti alla cartella aziendale oppure creare un nuovo progetto e salvarlo nella cartella aziendale. Gli utenti che non sono amministratori possono visualizzare il contenuto della cartella aziendale.

- Gli amministratori possono creare sottocartelle all’interno della cartella aziendale.

- Gli amministratori possono eliminare una cartella all’interno della cartella aziendale creata da un altro amministratore. Gli amministratori possono doversi coordinare con altri amministratori per mantenere la coerenza tra le cartelle e l’accesso ai progetti.

- Quando un amministratore sposta un progetto nella cartella aziendale, il progetto viene condiviso con tutti anche se i privilegi condivisi originali erano limitati.

- Quando un amministratore sposta un progetto al di fuori dalla cartella aziendale, vengono rispettati i privilegi di condivisione originali o precedenti.
