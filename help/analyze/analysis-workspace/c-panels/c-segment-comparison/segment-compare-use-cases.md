---
title: Casi di utilizzo del confronto dei segmenti
description: Scopri casi d’utilizzo reali che illustrano il modo in cui il pannello di confronto dei segmenti può essere utilizzato per acquisire informazioni approfondite sulla strategia di marketing.
keywords: Segmento IQ
feature: Pannelli
role: Business Practitioner, Administrator
exl-id: d7c02e5c-5313-4e12-86cb-d483644ccbc7
translation-type: ht
source-git-commit: 549258b0168733c7b0e28cb8b9125e68dffd5df7
workflow-type: ht
source-wordcount: '827'
ht-degree: 100%

---

# Casi d’utilizzo del segmento IQ

Il pannello di confronto dei segmenti è una funzione ampiamente utilizzata in Analysis Workspace. I clienti scoprono costantemente nuovi modi per ottenere informazioni approfondite. Di seguito sono riportati diversi casi di utilizzo riusciti.

## Caso d’utilizzo 1: confronto tra implementazioni per dispositivi mobili e desktop

> *“Abbiamo confrontato le hit da un sito all’altro e abbiamo rapidamente riscontrato diverse incongruenze a livello di assegnazione tag. In questo modo abbiamo evitato problemi ai dati prima del rilascio del prodotto”.*

Un responsabile prodotto, a cui è affidata la gestione di un sito web per dispositivi mobili e desktop, ha ricevuto l’incarico di accertarsi che i tag fossero coerenti per entrambi i siti. Per accertarsi di non aver tralasciato nulla di importante ha utilizzato il confronto fra segmenti per confrontare le hit derivanti dal sito per dispositivi mobili con le hit derivanti dal sito desktop. Ha notato l’assenza di eventi di check-out sul sito web mobile e ha ottenuto i tag corretti presenti prima che il sito mobile fosse reso pubblico. In questo modo, il responsabile prodotto ha evitato un data disaster causato dalla mancata registrazione delle conversioni da parte del sito web mobile.

| Segmento 1 | Segmento 2 |
|--- |--- |
| Contenitore di hit in cui il tipo di dispositivo mobile equivale a telefono cellulare o tablet | Tutti gli altri |

## Caso d’utilizzo 2: confronto tra clienti che utilizzano una specifica funzione e clienti che non la utilizzano

> *“Abbiamo scoperto che i clienti che utilizzavano la funzionalità di confronto del nostro prodotto avevano il 10% di possibilità di decidere per l’acquisto. L’abbiamo spostata nella parte superiore della pagina, e gli ordini sono cresciuti del 4%!”*

Il team dedicato all’ottimizzazione del sito di commercio al dettaglio desiderava capire meglio gli utenti che interagivano con una funzionalità di confronto dei prodotti che avevano recentemente pubblicato. Ha utilizzato il pannello di confronto dei segmenti per confrontare gli utenti che hanno utilizzato la funzione di confronto dei prodotti con tutti gli altri utenti del sito. Ha identificato rapidamente diverse e importanti differenze, tra le quali il fatto che tali utenti avevano il 10% di possibilità in più di effettuare l’acquisto di un prodotto. Il team di ottimizzazione del sito ha deciso di testare la funzionalità di confronto del prodotto collocandola in maniera più evidente nella parte superiore della pagina.

| Segmento 1 | Segmento 2 |
|--- |--- |
| Contenitore di visitatori in cui esiste un evento personalizzato (strumento di confronto dei prezzi) | Tutti gli altri |

## Caso d’utilizzo 3: confronto tra i visitatori della sezione news del sito e i visitatori di altre sezioni del sito

> *“Abbiamo scoperto che i visitatori della nostra sezione news avevano una probabilità di due volte superiore di guardare video pubblicitari, per questo abbiamo aggiunto più opzioni video a quella sezione. I video pubblicitari visualizzati sono aumentati del 7%!”*

Un’importante casa editrice ha cercato un modo per migliorare l’interesse verso i contenuti da parte del pubblico nella propria sezione news. Ha creato un segmento di visitatori che hanno visitato la sezione news del sito per capire meglio il pubblico interessato a tale sezione. Ha immediatamente scoperto che questi utenti avevano una probabilità due volte superiore di guardare video pubblicitari rispetto ai visitatori di qualsiasi altra sezione del sito. Il team video ha realizzato una sezione video consigliati sulla barra di scorrimento laterale delle news ed è riuscito a ottenere un aumento del 7% dei video pubblicitari guardati.

| Segmento 1 | Segmento 2 |
|--- |--- |
| Contenitore di visitatori per cui Sezione sito è uguale a “News” | Tutti gli altri |

## Caso d’utilizzo 4: confronto tra i visitatori derivanti da ricerche a pagamento e gli altri

> *“I visitatori che accedevano al nostro sito tramite motori di ricerca erano tre volte più propensi all’up-sell rispetto a qualsiasi altro utente. Abbiamo aumentato l’investimento nelle parole chiave specifiche e come risultato abbiamo raggiunto un aumento del 56% negli up-sell”.*

Una grande azienda di servizi B2B desiderava capire il tipo di traffico che le parole chiave di ricerca a pagamento portavano al loro sito. La ricerca a pagamento non aveva prodotto direttamente molte conversioni e i responsabili del marketing hanno pensato di diminuire il budget a questa dedicato. Il team marketing ha creato un segmento di visitatori che accedevano al sito tramite la ricerca a pagamento e lo ha confrontato a tutti gli altri visitatori che utilizzavano il pannello di confronto dei segmenti. Ha scoperto che, anche se questi visitatori non avevano la stessa probabilità di una conversione diretta, erano 3 volte più propensi all’up-sell per un servizio precedentemente acquistato. Il team marketing ha quindi concentrato il proprio budget sulle parole chiave correlate all’up-sell, registrando un aumento del 56% degli up-sell.

| Segmento 1 | Segmento 2 |
|--- |--- |
| Contenitore di visitatori in cui Tipo referente è uguale a Ricerca a pagamento | Tutti gli altri |

## Caso d’utilizzo 5: confronto tra gli acquirenti Fitbit e gli altri

> *“Abbiamo scoperto che le persone che acquistavano Fitbit avevano una probabilità 6 volte maggiore di ricevere il messaggio “non disponibile” rispetto agli altri, per questo abbiamo deciso di aumentare gli ordini di Fitbit evitando di esaurire le scorte disponibili!”*

**Scenario:** un grande rivenditore online era interessato alle vendite di Fitbit, uno dei prodotti più ricercati del periodo delle feste, e agli aspetti che rendevano unici i suoi acquirenti rispetto agli altri. Con un semplice clic con il pulsante destro del mouse sull’elemento di riga “Fitbit” nei rapporti sui prodotti, il team marketing ha potuto eseguire rapidamente un’analisi IQ segmento. Ciò che hanno scoperto è che gli acquirenti Fitbit avevano una probabilità di 6 volte superiore di ricevere il messaggio “esaurito” rispetto a qualsiasi altro cliente. Dopo ulteriori analisi, il team marketing è stato in grado di dirigere i visitatori ai negozi fisici mentre attendevano che il reparto acquisti ordinasse ulteriori Fitbit da spedire. Come risultato, il rivenditore ha evitato ulteriori messaggi di “esaurimento” ed è stato in grado di soddisfare la maggiore domanda del periodo festivo.

| Segmento 1 | Segmento 2 |
|--- |--- |
| Contenitore di visitatori in cui esistono Ordini e la dimensione personalizzata del Brand è uguale a FitBit | Tutti gli altri |
