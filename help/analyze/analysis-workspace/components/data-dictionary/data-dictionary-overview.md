---
description: Il dizionario dei dati in Analysis Workspace consente agli utenti di catalogare e tenere traccia dei vari componenti in Analysis Workspace, incluso l’uso previsto, quali sono approvati, quali sono duplicati e così via.
title: Panoramica del dizionario dati
feature: Components
role: User, Admin
exl-id: ecc62287-dc20-41b3-9430-f14ea9fc05e6
source-git-commit: 48e75fc4e9cc60bfd6865f7e80060c07ecf25ad8
workflow-type: ht
source-wordcount: '526'
ht-degree: 100%

---

# Panoramica del dizionario dati

Il dizionario dei dati in Analysis Workspace consente sia gli utenti che gli amministratori di tenere traccia dei componenti nel proprio ambiente Analytics e di comprenderli meglio.

Gli amministratori di Analytics sono responsabili della cura delle informazioni su ciascun componente nel dizionario dei dati per renderlo disponibile agli utenti.

>[!VIDEO](https://video.tv.adobe.com/v/3418028/?quality=12&learn=on)

## Vantaggi per gli utenti

Il dizionario dei dati aiuta gli utenti a comprendere meglio ogni componente disponibile.

Le informazioni disponibili nel dizionario dei dati includono:

* Funzione e uso previsto di un componente

* Componenti generalmente utilizzati con quello che stai visualizzando

* Componenti simili a quello visualizzato

* Indicazione se un componente è approvato dall’amministratore di sistema

Per informazioni su come accedere al dizionario dei dati e per informazioni dettagliate sulle informazioni in esso contenute, vedi [Visualizzare le informazioni sui componenti nel dizionario dei dati](/help/analyze/analysis-workspace/components/data-dictionary/view-data-dictionary.md).

## Vantaggi per gli amministratori

Il dizionario dei dati aiuta gli amministratori di sistema a tenere traccia e a curare i componenti nel loro ambiente Analytics.

Di seguito sono riportati alcuni dei modi in cui gli amministratori di Analytics possono utilizzare il dizionario dei dati:

* Identificare i componenti duplicati che devono essere consolidati.

* Identificare i componenti che non raccolgono dati in modo che possano essere aggiornati o eliminati.

* Identificare i componenti non ancora approvati.

* Aggiornare le descrizioni dei componenti direttamente in Analysis Workspace. Eventuali aggiornamenti apportati alle descrizioni dei componenti nel dizionario dei dati vengono riflessi nella suite di rapporti.

  Allo stesso modo, qualsiasi aggiornamento apportato alle descrizioni dei componenti nella suite di rapporti si riflette in Analysis Workspace.

  Per ulteriori informazioni sull’aggiunta di descrizioni dei componenti in Analysis Workspace o in una suite di rapporti, consulta [Aggiungere descrizioni dei componenti](/help/analyze/analysis-workspace/components/add-component-descriptions.md).

## Accedere al dizionario dei dati

In Analysis Workspace è possibile accedere al dizionario dei dati in uno dei seguenti modi:

* Dall’icona **Dizionario dei dati** nella barra a sinistra.

  ![Icona Dizionario dei dati nella barra a sinistra](assets/data-dictionary-access-icon.png)

* Dall’icona **Dizionario dei dati** all’interno della finestra a comparsa di informazioni di un componente.

  ![Icona del dizionario dei dati nella finestra a comparsa delle informazioni](assets/data-dictionary-access-infopopover.png)
  <!--update screenshot; this was taken from a mock-->

Per informazioni dettagliate sulle varie opzioni disponibili nel dizionario dei dati, vedi [Visualizzare le informazioni sui componenti nel dizionario dei dati](/help/analyze/analysis-workspace/components/data-dictionary/view-data-dictionary.md).

## Aggiornare e curare il dizionario dei dati

Gli amministratori di Analytics sono responsabili della gestione di un dizionario dei dati integro per la propria organizzazione, come descritto in [Monitorare l’integrità del dizionario dei dati](/help/analyze/analysis-workspace/components/data-dictionary/monitor-data-dictionary-health.md).

Come parte di questo processo, gli amministratori di Analytics possono modificare le informazioni su ciascun componente nel dizionario dei dati, come descritto in [Modificare le voci dei componenti nel dizionario dei dati](/help/analyze/analysis-workspace/components/data-dictionary/edit-entries-data-dictionary.md).

## Spostare, ridurre a icona o chiudere il dizionario dei dati

All’apertura del dizionario dei dati (come descritto in [Accedere al dizionario dei dati](#access-the-data-dictionary)), esso viene visualizzato come una finestra sopra Analysis Workspace.

Puoi modificare la finestra del dizionario dei dati in uno dei seguenti modi:

* Trascinala in qualsiasi area di Analysis Workspace

  Se chiudi e riapri Analysis Workspace, la finestra del dizionario dei dati rimane nel punto in cui l’hai spostata l’ultima volta. <!--True?-->

* Riduci a icona

  Se ridotto a icona, il dizionario dei dati viene visualizzato come una scheda blu nell’angolo inferiore destro di Analysis Workspace.

  Quando selezioni la scheda blu, viene aperto il dizionario dei dati del componente visualizzato più di recente.

* Chiuderlo
