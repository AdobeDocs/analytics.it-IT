---
description: Elenca le versioni correnti e precedenti e le relative funzioni.
title: Scopri le novità di Report Builder
uuid: 20f4a839-0667-45a7-b037-0357d0e23010
translation-type: ht
source-git-commit: 3fe3442eae1bdd8b90acffc9c25d184714613c16

---


# Scopri le novità di Report Builder

Elenca le versioni correnti e precedenti e le relative funzioni.

## Report Builder 5.6 {#rb-5-6-section}

**Modificare metriche in più richieste**

La funzione Edit Multiple Metrics (modificare metriche multiple) consente di aggiungere, rimuovere o sostituire facilmente le metriche in un gruppo di richieste preesistente.

Per ulteriori informazioni, consulta [Modificare metriche in più richieste](/help/analyze/report-builder/manage-requests/edit-multiple-metrics.md).

## Report Builder 5.5 {#rb-5-5-section}

**Pubblicare su Power BI con Report Builder 5.5**

Microsoft Power BI è una suite di dashboard di analisi business per l’analisi dei dati e la condivisione di approfondimenti. L’integrazione di Adobe Analytics con Power BI consente di visualizzare i dati del Report Builder di Analytics all’interno di Microsoft Power BI e di condividerli facilmente in tutta l’organizzazione.

Precedentemente l’analista pianificava la diffusione delle cartelle di lavoro del Report Builder tramite e-mail (o ftp). Ora è possibile consentire agli utenti aziendali interessati di accedere (dall’interno dei loro account Power BI) a dati precisi e aggiornati in un ambiente basato sul web accessibile su più piattaforme e dispositivi.

La combinazione della capacità di generazione rapporti di Report Builder e delle funzionalità di visualizzazione di Power BI rende le informazioni più accessibili per tutti coloro che fanno parte dell’organizzazione. Con Power BI è possibile inoltre integrare Adobe Analytics con altre origini dati (ad es. punti vendita, CRM) per scoprire approfondimenti unici su clienti, associazioni e opportunità. [Altro...](/help/analyze/report-builder/c-publish-power-bi/power-bi.md)

## Report Builder 5.4 {#rb-5-4-section}

* **Gestione e modifica migliorate dei segmenti su più richieste.** Nuove opzioni in [!UICONTROL Edit Multiple Requests] consentono di aggiungere, rimuovere e sostituire tutti i segmenti all’interno di più richieste di destinazione. [Altro...](/help/analyze/report-builder/data-requests/segmentation.md#section_C3D63FCBE1A94369A319243313B03C93)

* **Nuovo link alla community di Adobe Report Builder.** Il nuovo link alla community di Adobe alla voce Guida consente di accedere al forum della community con la ricerca limitata ai problemi relativi a Report Builder. La community di Adobe è il luogo ideale per porre agli altri utenti di Report Builder domande sull’applicazione e per scoprire o condividere le best practice.

   >[!NOTE]
   >
   >Per passare a un’altra impostazione internazionale vai alla [pagina principale dei forum Adobe](https://forums.adobe.com/welcome) nella voce forum internazionali.

* **Protezione di accesso migliorata.** Oltre a una [nuova schermata di accesso](/help/analyze/report-builder/setup/login.md), l’accesso Standard di Report Builder dispone di un processo di autenticazione più sicuro, basato sul framework di autorizzazione OAuth.

## Report Builder 5.3 {#rb-5-3-section}

* [Suite di rapporti virtuali](https://docs.adobe.com/help/it-IT/analytics/components/virtual-report-suites/vrs-about.html)
* [Audiences di Experience Cloud in Analytics](https://docs.adobe.com/content/help/it-IT/core-services/interface/audiences/audience-library.html)
* [Report di AEM Assets](https://docs.adobe.com/content/help/it-IT/analytics/integration/aem-assets-reporting.html)

## Report Builder 5.2 {#rb-5-2-section}

* **Metriche calcolate** Report Builder 5.2 supporta le [Metriche calcolate unificate](/help/analyze/report-builder/layout/c-metrics-dimensions/calculated-metrics.md) di Adobe Analytics. Tra le altre innovazioni, tutte le metriche calcolate ora dispongono di un ID globale, quindi non sono più limitate a una suite di rapporti.

* **Ricerca migliorata per rapporti e metriche.** Con un numero maggiore di [eVar ed eventi](https://docs.adobe.com/content/help/it-IT/analytics/implementation/vars/page-vars/events/event-serialization.html) aggiunti ad Adobe Analytics, il numero di rapporti e metriche offerte in Adobe Report Builder sta aumentando in modo significativo. Per semplificare la ricerca sono state aggiunte a Request Wizard (richiesta guidata) due nuove barre di ricerca: una per la [ricerca di rapporti](/help/analyze/report-builder/data-requests/c-report-types/select-report-types.md) e una per la [ricerca di metriche](/help/analyze/report-builder/layout/c-metrics-dimensions/t-add-metrics-and-dimensions.md).

* **Attributi del cliente.** Gli attributi del cliente sono memorizzati in un nuovo tipo di elemento denominato VisAttr, che può essere configurato come dimensione o come metrica. Per informazioni dettagliate su come caricare gli attributi del cliente, consulta la [Guida di Experience Cloud](https://docs.adobe.com/content/help/it-IT/core-services/interface/customer-attributes/attributes.html).

