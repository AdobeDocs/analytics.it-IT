---
description: Introduzione ai termini di analisi marketing comunemente utilizzati in Reports & Analytics.
title: Termini comuni
uuid: 0560dc7d-9f92-46d4-848b-3cf297073382
feature: Reports & Analytics Basics
role: User, Admin
exl-id: 78ad3e11-2bfa-49bd-b17a-c586701b56ad
source-git-commit: 4ddc2640aa8b3a22411c86ff8bfe0ecf345a3d63
workflow-type: ht
source-wordcount: '722'
ht-degree: 100%

---

# Termini comuni

{{ra-eol}}

Introduzione ai termini di Adobe Analytics comunemente utilizzati.

<table id="table_58F5D292485F45F9902B372E4E1E3103"> 
 <thead> 
  <tr> 
   <th colname="col1" class="entry"> Termine </th> 
   <th colname="col2" class="entry"> Definizione </th> 
  </tr> 
 </thead>
 <tbody> 
  <tr> 
   <td colname="col1"> <p> Suite di rapporti </p> </td> 
   <td colname="col2"> <p>Una suite di rapporti definisce il reporting indipendente e completo su un sito web scelto, su un insieme di siti web o su un sottoinsieme di pagine web. Solitamente, una suite di rapporti si applica a un sito web, ma può essere applicata a un segmento globale in cui hai combinato i numeri di diversi siti per ottenere un totale. Inoltre, una suite di rapporti può essere limitata a una parte del sito. </p> <p>Ad esempio, se gli utenti che hanno effettuato l’accesso e quelli non l’hanno effettuato utilizzano il sito in modo diverso, e persone diverse esamineranno i rapporti per ciascun gruppo, puoi classificare le suite di rapporti in base alle pagine che richiedono l’autenticazione e a quelle che non la richiedono. </p> <p>Quando accedi, selezioni una suite di rapporti da utilizzare (tranne quando utilizzi rapporti di aggregazione dati che combinano suite di rapporti). </p> </td> 
  </tr> 
  <tr> 
   <td> <p>Metrica </p> </td> 
   <td> <p>Informazioni quantitative sulle attività sul sito web, ad esempio visualizzazioni, click-through, ricaricamenti, tempo medio trascorso, data, unità e così via. </p> <p>Per ulteriori informazioni, consulta la sezione <a href="/help/analyze/reports-analytics/metrics.md">Metriche</a>. </p> </td> 
  </tr> 
  <tr> 
   <td> <p> Dimensione </p> </td> 
   <td> <p>Descrizioni o caratteristiche dei dati delle metriche che possono essere visualizzate e confrontate, come genere, mese, età, fedeltà, risoluzione del monitor e così via. </p> </td> 
  </tr> 
  <tr> 
   <td> <p> Rapporto </p> </td> 
   <td> <p>Base della funzionalità di reporting nel marketing. Puoi eseguire rapporti online su tutti i dati raccolti. </p> <p>Per ulteriori informazioni, consulta la sezione <a href="/help/analyze/reports-analytics/reports.md"> Tipi di rapporti</a>. </p> </td> 
  </tr> 
  <tr> 
   <td> <p> Visualizzazione di pagina </p> </td> 
   <td> <p>Una singola pagina web che viene caricata nel browser di un visitatore. Una visualizzazione di pagina corrisponde all’esecuzione del codice JavaScript per quella pagina. Il sistema conta con precisione quante volte viene caricata una pagina, anche se il visitatore aggiorna frequentemente la pagina o utilizza i pulsanti del browser <span class="uicontrol">Indietro</span> e <span class="uicontrol">Ricarica</span>. Una visualizzazione di pagina conta l’intera pagina, non singoli elementi o hit. </p> </td> 
  </tr> 
  <tr> 
   <td> <p>Visita </p> </td> 
   <td> <p>Una sequenza di pagine visualizzate in una sessione. La visita termina solo dopo 30 minuti di inattività o dopo 12 ore di attività continua. (Questa misurazione del tempo è lo standard di settore di analisi di marketing.) Le visite sono tracciate dai cookie. Una visita inizia quando un visualizzatore accede a una pagina. Una visita è a volte indicata come <span class="term"> sessione</span>, ma non corrisponde a una sessione del browser. L’accesso a un altro sito, la chiusura del browser o persino il riavvio del computer non termina una visita. </p> <p> Se durante la lettura di una pagina da parte di un visitatore si verifica il timeout per inattività, la visita si chiude e viene elaborata. Una nuova visita inizia quando il visitatore fa clic su un’altra pagina. </p> <p>Se la data cambia durante una visita, ad esempio quando si visita un sito a mezzanotte, la visita viene attribuita al giorno in cui la visita ha avuto inizio. </p> </td> 
  </tr> 
  <tr> 
   <td> <p> Visitatore univoco </p> </td> 
   <td> <p>I rapporti per Visitatori univoci indicano il numero di persone diverse che visitano il tuo sito durante uno specifico periodo di tempo. Esistono sei diversi rapporti per Visitatori univoci: </p> 
    <ul id="ul_863B8DE8B9E74DE4A93C2C2931EEFB6D"> 
     <li id="li_21C835B71EF64B4DA821B674416C8B85">Oraria </li> 
     <li id="li_36A498AE7D7A455C8DEB3AA0F025B597">Giornaliero </li> 
     <li id="li_30F26F8DAC664E1FA823B7BDDB7B0F8B">Settimanale </li> 
     <li id="li_09263F6B1E114A8DB477793B560A0417">Mensile </li> 
     <li id="li_A0B2CA3D44564045B02B55AF6E392F76">Trimestrale </li> 
     <li id="li_296BC5B02921460690F35128B1192800">Annuale </li> 
    </ul> <p>Anche se una persona può visitare il tuo sito più volte e visualizzare più pagine durante un dato periodo, i rapporti Visitatori univoci registrano tale persona come un visitatore univoco. </p> <p> <b>Deduplica dei visitatori</b>: la funzione di raccolta dati deduplica i visitatori in base al titolo del rapporto, indipendentemente dalla selezione del periodo nel calendario. Ad esempio, un visitatore che visita il sito in quattro giorni diversi in una settimana di reporting viene conteggiato come un visitatore nel <span class="wintitle"> rapporto Visitatori univoci settimanali</span>. In un <span class="wintitle"> rapporto Visitatori univoci giornalieri</span> per la stessa settimana, quel visitatore viene invece conteggiato quattro volte. </p> </td> 
  </tr> 
  <tr> 
   <td> <p>Eventi di conversione (di successo) </p> </td> 
   <td> <p>Gli eventi di conversione sono le attività sul tuo sito che desideri che le persone facciano (indicatori di prestazioni chiave). Per un sito di e-commerce, gli eventi di conversione possono essere la visualizzazione dei dettagli di un prodotto, l’accesso alla pagina per il pagamento o un acquisto. Per un sito di generazione di lead, l’evento potrebbe essere il completamento di un modulo. Gli eventi di conversione vengono conteggiati sul sito e dispongono di propri rapporti che mostrano quanti di essi si sono verificati. Questi eventi diventano anche metriche da inserire in altri rapporti e possono mostrare perché sono accaduti gli eventi di conversione o cosa ha contribuito al loro verificarsi. </p> <p>L’eccezione alla regola secondo cui un evento può diventare una metrica è l’evento di acquisto, che genera tre metriche: ricavo, ordini e unità. </p> <p>Esistono anche altre metriche di conversione oltre a quelle indicate qui sopra; le metriche di conversione rappresentano la base delle analisi di marketing, su cui vengono generate altre metriche e rapporti. </p> </td> 
  </tr> 
  <tr> 
   <td> <p>Canale </p> </td> 
   <td> <p> Sezioni o categorie definite del sito. I siti web con due categorie principali, ad esempio <span class="term"> meteo</span> e <span class="term"> notizie</span>, dispongono di due canali. Puoi raggruppare le statistiche per tutte le visualizzazioni di pagina che si verificano in qualsiasi canale del tuo sito. </p> </td> 
  </tr> 
 </tbody> 
</table>
