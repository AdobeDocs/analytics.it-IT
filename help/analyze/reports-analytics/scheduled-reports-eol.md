---
title: Avviso di fine del ciclo di vita dei rapporti pianificati
description: Adobe intende sospendere tutti i rapporti pianificati con una data di creazione superiore ai due anni.
feature: Reports & Analytics Basics
role: User, Admin
exl-id: 6e5039cd-0f40-44f7-b97d-eb17d9db25a4
source-git-commit: 3a307eefec4f9e6559c5109819ef55b200852b3b
workflow-type: ht
source-wordcount: '350'
ht-degree: 100%

---

# Avviso di fine del ciclo di vita dei rapporti pianificati

A partire dal **21 aprile 2022**, Adobe ha sospeso tutti i rapporti pianificati con una data di creazione maggiore di due anni (tutte le attività create prima del 31 gennaio 2020). Non verranno eliminati rapporti o dati. Verranno sospesi solo i rapporti identificati come più vecchi di due anni e non verranno inviati ulteriori rapporti pianificati.

Qualsiasi rapporto pianificato ancora da inviare può essere riattivato semplicemente accedendo ad Analytics e aprendo il gestore [!UICONTROL Scheduled Reports]. Fai clic sull’icona [!UICONTROL Edit] e imposta una nuova ora e scadenza per la pianificazione. Il rapporto riattivato avrà una scadenza predefinita di 9 mesi, a meno che non venga selezionata una data di scadenza più breve.

Ai rapporti con una data di creazione inferiore a due anni senza data di scadenza (o con una data di scadenza superiore a due anni) verrà applicata una data di scadenza predefinita di 9 mesi. La nuova data di scadenza sarà il 15 dicembre 2022. Puoi modificare questa data di scadenza, purché la nuova scadenza sia inferiore a 9 mesi.

Infine, eventuali modifiche apportate a un rapporto pianificato esistente privo di data di scadenza richiedono una data di scadenza pari o inferiore a 9 mesi. In caso contrario, non è possibile salvare le modifiche apportate al rapporto.

Al momento della scadenza, il rapporto pianificato verrà sospeso. Tuttavia, può essere riattivato con una nuova data di scadenza di 9 mesi. Nessun rapporto o dato verrà eliminato.

## Nuovi criteri di governance

Questa azione ha lo scopo di gestire e mantenere in modo efficace i rapporti pianificati in preparazione alla fine del ciclo di vita di Reports e Analytics, precedentemente annunciata. D’ora in avanti, verranno applicati i seguenti nuovi criteri di governance:

* A partire dal 21 aprile 2022, non è più possibile creare nuovi rapporti pianificati.
* Dopo il 21 aprile 2022, tutti i rapporti pianificati hanno una scadenza massima di 9 mesi.
* Dopo 9 mesi, le attività scadute vengono sospese e possono essere riattivate, se ancora necessarie, fino al 31 dicembre 2023.
* Il 31 dicembre 2023 Reports e Analytics diventerà obsoleto.
* A partire dal 21 aprile 2022 non è più possibile impostare nuove estrazioni di dati. Eventuali estrazioni di dati esistenti continueranno a essere eseguite, ma non è possibile pianificarne di nuove.

Per ulteriori domande o supporto, contatta l’Assistenza clienti di Adobe.
