---
description: Activity Map è un’applicazione di Adobe Analytics progettata per classificare l’attività dei collegamenti utilizzando sovrapposizioni visive e fornire una dashboard di analisi in tempo reale per monitorare il coinvolgimento del pubblico nelle pagine web.
title: Che cos’è Activity Map?
feature: Activity Map
role: User, Admin
exl-id: 30a800f7-e2c8-443e-b5d4-36834ef0ba20
source-git-commit: 4af73d19afd8844f814aafd45153cc638aa535d6
workflow-type: ht
source-wordcount: '575'
ht-degree: 100%

---

# Panoramica di Activity Map

Adobe Analytics Activity Map è una funzione di Adobe Analytics che fornisce una rappresentazione visiva del coinvolgimento utenti su pagine web e app mobile. Consente ai marketer e analisti di monitorare e analizzare le interazioni degli utenti, ad esempio clic, passaggi del mouse e comportamento di scorrimento. Activity Map genera heatmap e rapporti di sovrapposizione che illustrano la popolarità e l’efficacia di vari elementi su una pagina web, aiutando le organizzazioni a ottimizzare le loro esperienze digitali e ad aumentare le conversioni.

## Funzioni e vantaggi

* Visualizzazione del coinvolgimento dell’utente: Activity Map offre una rappresentazione visiva dinamica del comportamento dell’utente, consentendo alle aziende di vedere esattamente dove fa clic, passa il cursore del mouse e utilizza lo scorrimento sui propri siti web. Questi dati visivi semplificano l’identificazione di pattern, tendenze e aree di interesse, consentendo alle organizzazioni di prendere decisioni consapevoli sulla progettazione, sul posizionamento dei contenuti e sul flusso degli utenti.

* Heatmap: Activity Map genera heatmap che visualizzano le aree più cliccate di una pagina web o quelle con cui gli utenti hanno interagito di più. Le heatmap utilizzano la codifica a colori per rappresentare il livello di coinvolgimento, consentendo alle aziende di identificare i punti attivi e dare priorità all’attenzione per le aree ad alto impatto. Queste informazioni possono essere utili per ottimizzare pulsanti di invito all’azione, collegamenti, moduli o qualsiasi altro elemento interattivo.

* Rapporti di sovrapposizione: i rapporti di sovrapposizione in Activity Map forniscono metriche di clic dettagliate per elementi specifici di una pagina web. Comprendendo i tassi di click-through e i livelli di coinvolgimento dei singoli elementi, le organizzazioni possono perfezionare le proprie strategie di progettazione e contenuto per migliorare l’esperienza utente e raggiungere i risultati desiderati.

* Analisi dei segmenti: Adobe Analytics Activity Map consente alle aziende di analizzare il comportamento dell’utente in base a segmenti diversi, ad esempio origini del traffico, dati demografici o profili tipo. Segmentando i dati, le organizzazioni possono individuare informazioni preziose in gruppi di utenti specifici, consentendo esperienze personalizzate e strategie di marketing mirate.

## Applicazioni pratiche

* Ottimizzazione dei siti web: Activity Map consente alle aziende di ottimizzare i siti web identificando gli elementi meno performanti, migliorando la navigazione e ottimizzando l’esperienza utente complessiva. Analizzando le interazioni degli utenti, le organizzazioni possono prendere decisioni basate sui dati per facilitare i flussi di utenti, semplificare i moduli o regolare il posizionamento dei contenuti per il massimo impatto.

* Ottimizzazione del tasso di conversione (CRO): visualizzando il coinvolgimento dell’utente e analizzando i tassi di click-through, Activity Map svolge un ruolo cruciale nelle attività di CRO. Le aziende possono identificare gli ostacoli alla conversione e sperimentare diverse varianti di progettazione per ottimizzare i funnel di conversione, le pagine di destinazione e i processi di pagamento.

* Test A/B: la funzione Activity Map può essere combinata con test A/B per misurare l’impatto delle modifiche alla progettazione o al contenuto. Confrontando le metriche di coinvolgimento tra le versioni diverse di una pagina web, le organizzazioni possono determinare quali varianti portano a un maggiore coinvolgimento dell’utente, tassi di conversione o entrate.

* Ottimizzazione delle app mobile: Adobe Analytics Activity Map non è limitata ai siti web, ma estende la sua funzionalità anche alle applicazioni per dispositivi mobili. Le aziende possono ottenere informazioni approfondite sulle interazioni dell’utente all’interno delle app, consentendo loro di migliorare l’usabilità, migliorare la navigazione e perfezionare le funzioni per un’esperienza mobile più fluida.

## Introduzione

* [Attivare e abilitare Activity Map](activitymap-getting-started/activitymap-enable.md)
* [Installazione dei plug-in di Activity Map nel browser](activitymap-getting-started/activitymap-install.md)
* [Avviare Activity Map](activitymap-getting-started/activitymap-launch.md)

## Funzioni di Activity Map

* [Tracciamento solido dei collegamenti](lnk-tracking-overview.md)
* [Modalità standard e modalità Live](activitymap-standard-live.md)
* [Rapporto dei collegamenti](activitymap-links-report.md)
* [Dettagli pagina](activitymap-page-flow.md)
* [Set completo di metriche](activitymap-complete-metrics.md)
* [Analisi delle pagine in tempo reale (Live)](/help/admin/admin/c-manage-report-suites/c-edit-report-suites/realtime/realtime.md)
* [Segmentazione cliente](activitymap-multiple-segments.md)
* [Sovrapposizioni personalizzabili](activitymap-gainerslosers.md)
* [Dettagli della sovrapposizione](activitymap-overlay-details.md)
* [Esportare in file CSV](activitymap-csv.md)
* [Sistemi e requisiti supportati](activitymap-sysreqs.md)
* [Domande frequenti su Activity Map](activitymap-faq.md)
* [Metodologia di tracciamento dei collegamenti](activitymap-link-tracking/activitymap-link-tracking-methodology.md)
* [Configurare le impostazioni di Activity Map](activitymap-overlay-settings.md)
* [Interfaccia utente di Activity Map](activitymap-user-interface.md)
* [Generazione di rapporti Activity Map in Analytics](activitymap-reporting-analytics.md)
* [Risoluzione dei problemi relativi alle estensioni del browser](troubleshooting-browser-extensions.md)

## Video

Panoramica video di Activity Map:

>[!VIDEO](https://video.tv.adobe.com/v/25451/?quality=12)

Abilitazione, disabilitazione e personalizzazione di Activity Map:

>[!VIDEO](https://video.tv.adobe.com/v/25878/?quality=12)
